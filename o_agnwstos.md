
# Ο ΑΓΝΩΣΤΟΣ

Πάνω στο cluster το γνωστό γινόταν φασαρία,  
αφήστε με να πω λοιπόν πως έχει η ιστορία.  
Από νωρίς αρχισανε οι servers μας να καίνε,  
κι οι SRE μαζευτηκαν ολοι μαζι να κλαινε.  

Τα incidents ανέβαιναν μπροστά τους όλο νάζι,  
μα οι admins κάνανε τάχα πως δεν τους νοιάζει.  
Εκεί λοιπόν καθόντουσαν, πέρα στη γωνία,  
και τη σειρά του ο καθείς προσμένει μ' αγωνία.  

Πρώτος είν’ ο “scriptάκιας”, το μάτι του γυαλίζει,  
μα τώρα έχει outage κι η βάση δεν γυρίζει.  
Κινά σε λίγο βιαστικός, έχει μεγάλη πείρα,  
αλλά το YAML δεν έφτιαξε καλά – θα ‘φταιγε η μπύρα.  

Ο δεύτερος παίρνει σειρά, το CI/CD του λάμπει,  
μα λάθος secrets έβαλε και όλα πήγαν στράφι.  
Το incident πάντα μπροστά απλώνεται με νάζι,  
τον άτυχο DevOps με θράσος τον φωνάζει.  

Τρίτος είν' ο “μάστορας”, τρέχει με ελπίδα,  
αλλά σκοντάφτει μες στα logs και πέφτει στα τσακίδια.  
Ο τέταρτος είναι καλός, το έχει τι να λέμε,  
μα λάθος ingress έβαλε, το cluster τώρα κλαίμε.  

Πέμπτος, έκτος, έβδομος, κανείς δεν έχει τύχη,  
τα pods κρασάρουν πάντοτε, αντιλαλούν οι τοίχοι.  
Φωνές, κραυγές, παράπονα, μες τα βαθιά χαράματα,  
κανείς δεν βρίσκει λύση πια, μόνο λάθη και σφάλματα.  

Και ξάφνου κάποιος πρόβαλε – κανένας δεν τον ξέρει,  
κι ούτε να είναι φαίνεται απ’ τα δικά τους μέρη.  
Στο cluster ρίχνει μια ματιά, τα metrics ξεφυλλίζει,  
γυρνάει και λέει στους λοιπούς, με ύφος που σφυρίζει:  

"Είμαι κι εγώ DevOps, το έχω μες το αίμα,  
το cluster μου να μου κάει άμα σας λέω ψέμα!  
Το incident αυτό το αναιδές θα 'θελα να δαμάσω,  
παρακαλώ αφήστε με κι εγώ να δοκιμάσω."  

Τον άφησαν, του δώσαν κωδικούς,  
το git commit σαν είδανε, νιώσαν κολικούς.  
Μ' αυτός κινάει αγέρωχος, με σταθερό το βήμα,  
στο prod σαν φάνηκε το merge, στο cluster μπήκε βλήμα.  

Αυτό το rollback εκεί μπροστά ποτέ μου δεν ξαναείδα,  
το service μας το έσωσε, σα να ‘σφιγγε μια βίδα.  
Σε ένα, δύο, τρία λεπτά, τι να τα λέω τώρα,  
το outage εξαφάνισε, του έκοψε τη φόρα.  

Το rollback έκατσε καλά, τα services επανήλθαν,  
κι οι χρήστες μας όλο χαρά, τα data ξαναβρήκαν.  
Κι ίσως αν νομίζετε πως λέω παραμύθια,  
στα logs να ρίξτε μια ματιά, που λένε την αλήθεια.

## Manolito Technicus
